---
layout: hornina
title: amfibolit
order: 95
location:
  x: 1155244
  y: 587148
  text: z lomu Vícenice (okres Třebíč, kraj Vysočina)
type:
  name: metamorfity
  description: horniny přeměněné
story: Začalo to tím, že se žhavé magma z hlubin Země prodralo až na povrch. Nevíme přesně, kdy se to stalo - jisté je, že to muselo být dříve než v devonu. Vznikaly vulkány, z nichž při erupcích vytékala láva a vyletovaly sopečné bomby a prach. Magma bylo bazické - obsahovalo málo SiO2. Ztuhnutím lávy proto vznikaly bazaltoidní horniny (čediče a čedičům podobné). Ze sopečných bomb a popela vznikaly bazické tufy. Pozdějí nastalo vrásnění, které zatlačilo vyvřeliny hluboko pod povrch Země, kde je vysoká teplota a velký tlak. Hornina se novým podmínkám přizpůsobila - změnilo se její minerální složení a struktura - vzniknul amfibolit.
usage: Amfibolit je pevný a odolný. V mladší době kamenné z některých amfibolitů lidé vyráběli sekery a další nástroje. Dnes se amfibolit používá většinou jako stavební kámen. Těží se v lomu, drtí se na menší kousky, které se pak třídí podle velikosti. Přidává se do betonových a asfaltových směsí pro stavební účely. 
---

