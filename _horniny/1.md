---
layout: hornina
title:  "krystalický vápenec"
order: 1
location:
  x: 1122750
  y: 808600
  text: Z lomu Velké Hydčice (okres Klatovy, Plzeňský kraj)
material: Z krystalů kalcitu (to je uhličitan vápenatý CaCO<sub>3</sub>).
story: Na dně mělkého moře se ukládaly vápnité schránky živočichů, až vznikly vrstvy vápenců o mocnosti 300 m. Později, při variském vrásnění, se srazily litosférické desky a na místě srážky vyrostly veliké hory. Vápenec byl zatlačen hluboko pod povrch Země, kde je vysoká teplota a velký tlak. Při tom se vytvořily velké krystaly kalcitu a zbytky schránek živočichů se zničily. O mnoho později se vápenec díky erozi opět dostal na povrch Země.
usage: Tento krystalický vápenec je velmi čistý (obsahuje hodně CaCO<sub>3</sub>), a proto se dá využít k výrobě vápna. Vápenec se těží v lomu, drtí se na menší kousky a vypaluje se v peci. Tak se vyrábí pálené vápno (oxid vápenatý). Když se pálené vápno smíchá s vodou, vznikne hašené vápno, které se používá na bílení. Vápenec rozemletý na prášek se používá k odsiřování kouřových plynů v uhelných elektrárnách - vápenec na sebe naváže síru a vznikne sádrovec, který můžeme využít při výrobě sádrokartonu. Některé mramory jsou oblíbeným materiálem kameníků a sochařů.
seeAlso: |
  - na [kámen číslo 6](6), [kámen číslo 36](36), [kámen číslo 86](86) a [kámen číslo 87](87)  - uvidíš, jak jsem asi mohl vypadat před přeměnou v mramor
  - na [kámen číslo 68](68) - uvidíš, jak vypadá jiný mramor
category: moldanubikum
type:
  name: metamorfity
  description: horniny přeměněné
events:
  - description: přeměna v mramor
    geologic-period: paleozoikum#karbon
  - description: vznik vápence
    geologic-period: proterozoikum
---