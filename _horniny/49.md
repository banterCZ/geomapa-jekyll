---
layout: hornina
title: štěrk
order: 49
location:
  x: 1061608
  y: 828495
  text: Z pískovny Chotíkov (okres Plzeň-sever)
material: Ze zakulacených úlomků různých starších hornin.
story: V neogénu tekla v okolí Plzně velká řeka, kterou geologové pojmenovali Paleoberounka. Tekla k severozápadu a ústila do sladkovodních jezer pod Krušnými horami. Paleoberounka se zařezávala do starších hornin z různých období a unášela jejich úlomky. Mezi valouny nejčastěji najdeme odolné horniny bohemika (např. proterozoické silicity a ordovické křemence). Místy se objeví části prokřemenělých kmenů karbonských rostlin, které Paleoberounka uvolnila ze sedimentů plzeňské pánve.
usage: Štěrk se spolu s pískem těží, pere se (zbavuje se částeček jílu), zrna štěrku a písku se třídí podle velikosti. Používají se jako plnivo do betonových a asfaltových směsí a pro další účely ve stavebnictví.
category: kvartérní pokryv
type:
  name: sedimenty
  description: horniny usazené
events:
  - description: vznik štěrku
    geologic-period: neogen
---

