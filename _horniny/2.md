---
layout: hornina
title: serpentinit (hadec)
order: 2
location:
  x: 1094026
  y: 698826
  text: Z lomu Bernartice (okres Benešov, Středočeský kraj)
material: Z krystalů serpentinitu a bílých žilek magnezitu.
story: Hluboko pod povrchem Země, v zemském plášti jsou horniny, složené  hlavně ze zelených krystalů olivínu. Říká se jim peridotity. Při velikém tlaku a vysoké teplotě se olivín cítí dobře. Když přišlo variské vrásnění, srážka litosférických desek vynesla utržený kousek zemského pláště nahoru, kde byl tlak o hodně menší, a to olivín nevydržel. Přeměnil se v minerály ze skupiny serpentinu, které nízký tlak snáší lépe. Hornina při tom do sebe přijala hodně vody, zmenšila se její hustota a zvětšil se objem.
usage: Serpentinit je pevný a odolný, používá se jako stavební kámen. Těží se v lomu, drtí se na menší kousky, které se pak třídí podle velikosti. Přidává se do betonových a asfaltových směsí pro stavební účely. Některé srpentinity se dají brousit a leštit. Vyrábí se z nich obklady a dekorační předměty, na nichž vyniká zajímavá černozelená kresba. Díky tomu, že v serpentinitu je hodně vody, má schopnost pohlcovat neutrony. Proto se serpentinitové kamenivo přidává do speciálních betonů pro jaderné elektrárny.
seeAlso: |
  - na olivínové uzavřeniny v [kameni číslo 4](4) - uvidíš, jak vypadá olivín - podobně jsem kdysi vypadal i já, když jsem ještě byl v zemském plášti
category: moldanubikum
type:
  name: metamorfity
  description: horniny přeměněné
events:
  - description: přeměna v serpentinit
    geologic-period: paleozoikum
  - description: vznik peridotitu
    geologic-period: proterozoikum
---
