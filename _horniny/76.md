---
layout: hornina
title: pískovec
order: 76
location:
  x: 958602
  y: 730792
  text: Jetřichovice-Rynartice (okres Děčín)
material: z drobných zakulacených úlomků křemene
story: Do mělkého druhohorního moře přinášely řeky úlomky zvětralých hornin. Po daleké cestě, plné nárazů a obrušování se většina minerálů rozpadla a zůstala jen zrníčka křemene, která byla nejodolnější. Na dně moře se ukládaly mocné vrstvy křemenného písku. Mezi zrnky písku vykrystalizovaly minerály, které je slepily v pevnou horninu - pískovec. Později moře ustoupilo a sedimenty mořského dna se ocitly na souši. V třetihorách byly některé části křídové pánve vyzdviženy tektonickými pohyby. Vodní toky se do měkkých pískovců "zakously" a vytvořily hluboká údolí. Vznikla tak krajina skalních měst v Česko-saském Švýcarsku, v okolí Adršpachu nebo v Českém Ráji.
material: Velké bloky pískovce se těží v lomu. Pak je opracovávají stroje nebo kameníci a sochaři. Dříve se z pískovcových kvádrů stavěly celé domy, kostely a další stavby. Karlův most a katedrála sv. Víta v Praze, chrám sv. Barbory v Kutné Hoře a mnoho dalších památek je postaveno právě z křídových pískovců. Dnes je potřebujeme hlavně na opravy památek. Pískovec je také oblíbeným materiálem pro sochy, pomníky a ozdobné předměty. Nejčistší křídové pískovce se využívají při výrobě skla. Křídové pískovce jsou velmi porézní. díky tomu se do nich "vejde" velké množství vody - může to být až kolem 30 % objemu horniny. Česká křídová pánev je naší největší zásobárnou podzemní vody.
seeAlso: |
  - na {% hornina_link 29 %}, {% hornina_link 65 %} a {% hornina_link 91 %} - uvidíš, že pískovce vznikaly i na jiných místech a v jiných obdobích a že mohou vypadat různě
  - na {% hornina_link 39 %} - uvidíš, že některé hodně staré pískovce mohou být tvrdší než žula
  - na {% hornina_link 69 %} a {% hornina_link 84 %} - uvidíš, co s pískovcem udělá metamorfóza
  - na {% hornina_link 10 %} - uvidíš, že ve stejném moři vznikaly i jiné sedimenty.
  - na {% hornina_link 41 %} a {% hornina_link 75 %} - pokud  písková zrnka vznikla z úlomků starších  hornin, nehovoříme o pískovci, ale o drobě
  - na {% hornina_link 79 %} - pokud  jsou písková zrnka tvořená živci, nehovoříme o pískovci, ale o arkóze
  - na {% hornina_link 3 %}, {% hornina_link 15 %}, {% hornina_link 31 %}, {% hornina_link 43 %} a  {% hornina_link 93 %} - pokud hornina obsahuje více než 25 % ůlomků větších než 2 mm, není to pískovec, ale slepenec
category: česká křídová pánev
type:
  name: sedimenty
  description: horniny usazené
events:
  - description: vznik pískovce
    geologic-period: křída
---

