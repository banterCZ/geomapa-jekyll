---
layout: hornina
title: spilit-polštářová láva
order: 30
location:
  x: 1075787
  y: 826091
  text: Z lomu Litice (okres Plzeň-město)
story: Ze dna starohorního moře vytékala žhavá láva přímo do chladné vody. Na povrchu se ochlazovala tak prudce, že z ní vznikalo sklo. Z lávy se tvořily bochníky (polštáře) se skleněnou kůrou na povrchu a žhavým vnitřkem, který chladl o něco pomaleji.  Při chladnutí láva reagovala s mořskou vodou. Pravděpodobně proto vznikly typy živců, které obsahují hodně sodíku (ten je součástí soli, rozpuštěné v mořské vodě). Později bylo při kadomském vrásnění mořské dno vyzvednuto. Ještě později při variském vrásnění byly horniny znovu stlačeny a mírně zahřáty. Uspořádání krystalů se trochu změnilo a vznikly některé nové minerály. Jednotlivé "polštáře" jsou stále dobře vidět, přestože sklo na jejich povrchu se přeměnilo v druhotné minerály.
usage: Spilit je pevný a odolný, používá se jako stavební kámen. Těží se v lomu, drtí se na menší kousky, které se pak třídí podle velikosti. Přidává se do betonových a asfaltových směsí pro stavební účely. 
---

