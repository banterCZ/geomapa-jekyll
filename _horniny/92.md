---
layout: hornina
title: vápencová brekcie
order: 92
location:
  x: 1128532
  y: 485030
  text: z lomu Kotouč u Štramberka (okres Nový Jičín, Moravskoslezský kraj)
type:
  name: sedimenty
  description: horniny usazené
material: z ostrohranných úlomků vápenců, stmelených dohromady o něco mladším vápencem
story: Přirůstáním vápnitých schránek korálů a jiných živočichů vznikal vápencový útes. Na svazích útesu se hromadily úlomky vápenců, uvolněné vlnami. Úlomky byly později stmeleny o trochu mladším vápencem. Vznikla vápencová brekcie. Při alpinském vrásnění se vápence vynořily nad hladinu a zkrasověly - začaly v nich vznikat jeskyně. S dalším postupem vrásnění se obrovská deska sedimentů odtrhla od svého podloží a jako příkrov se nasunula směrem k západu na český masiv. Velká část příkrovu byla odstraněna erozí, zůstalo z něj několik vápencových ostrovů, kterým se říká bradla. Jedním z nich je vrch Kotouč u Štramberka.
usage: Tento vápenec je velmi čistý (obsahuje více než 96 % CaCO3), a proto se dá využít k výrobě vápna. Vápenec se těží v lomu, drtí se na menší kousky a vypaluje se v peci. Tak se vyrábí pálené vápno (oxid vápenatý, CaO). Když se pálené vápno smíchá s vodou, vznikne hašené vápno, které se používá na bílení. Vápenec rozemletý na prášek se používá k odsiřování kouřových plynů v uhelných elektrárnách - vápenec na sebe naváže síru a vznikne sádrovec, který můžeme využít při výrobě sádrokartonu.
seeAlso: |
  - na {% hornina_link 6 %} - uvidíš, jak vypadá část vápencového útesu, z něhož se uvolnily mé úlomky.
  - na {% hornina_link 32 %}, {% hornina_link 33 %}, {% hornina_link 34 %}, {% hornina_link 35 %}, {% hornina_link 36 %}, {% hornina_link 54 %}, {% hornina_link 86 %} a {% hornina_link 87 %} - uvidíš, že vápence vznikaly i v jiných obdobích  a na jiných místech a že mohou vypadat všelijak
  - na {% hornina_link 1 %} a {% hornina_link 68 %} - uvidíš, co se stane s vápencem jako jsem já, když se dostane hluboko pod povrch Země, kde je vysoká teplota a velký tlak
  - na {% hornina_link 3 %}, {% hornina_link 15 %}, {% hornina_link 43 %} a {% hornina_link 93 %} - když se stmelí místo ostrohranných úlomků zaoblené valouny, není to brekcie ale slepenec
events:
  - description: vznik vápence
    geologic-period: jura
---

