---
layout: home
title: Jak se dělá geomapa
navigation_weight: 3
---

1. Na začátku je nápad v hlavě geologa Michala. Nápad tam několik let zraje. Když je zralý k uskutečnění, je třeba jej představit komunitě a najít pro něj podporu.

2. Nápad je potřeba přetavit v projekt. Tohoto úkolu se zhostí architekt Mirek, který geomapu zakomponuje do úprav školního areálu.

    {% image /static/images/stavba/02.png%}

3. S dobře připraveným projektem můžeme požádat o dotaci. Žádost připraví projektová manažerka Renata. Tak se nám podaří získat peníze na většinu potřebného materiálu. Pak už je to na nás – spoléháme na vlastní síly školní komunity.

4. Příprava na počítači: Z fyzické mapy ČR vytvoříme zjednodušené vrstevnice a zjednodušenou říční síť. Území ČR rozdělíme na čtverce 50 x 50 km s využitím Křovákovy souřadnicové sítě. Přidáme krajská města pro lepší orientaci.

    {% image /static/images/stavba/04.png%}

5. Připravíme pláň pomocí minibagru a vyznačíme okraje mapy. Zemní práce a nákladní dopravu zajišťuje zkušený stavitel Honza.

    {% image /static/images/stavba/05.jpg%}

6. Uzlové body souřadnicové sítě stabilizujeme kameny s ryskou, usazenými v betonu.

    {% image /static/images/stavba/06.jpg%}

7. Světové strany vyznačíme větrnou růžicí.

    {% image /static/images/stavba/07.jpg%}

8. Z odštěpků po výrobě dlažebních kostek vytvoříme okraje mapy.

    {% image /static/images/stavba/08.jpg%}

9. Vyznačíme obrys geomapy vápnem.

    {% image /static/images/stavba/09.jpg%}

10. Z odštěpků po výrobě dlažebních kostek vytvoříme základní vrstevnici 200 m n. m.

    {% image /static/images/stavba/10.jpg%}

11. Mapu pokryjeme štěrkem, štěrk upěchujeme, a pak pomocí provázků vyznačíme souřadnicovou síť.

    {% image /static/images/stavba/11.jpg%}

12. Další vrstevnice postupně stavíme ze starých cihel. Horám vyšším než 700 m n. m. dáme pevné základy z kostek ztraceného bednění.

    {% image /static/images/stavba/12.jpg%}

13. Objezdíme cca 70 lomů po celé České republice, z nichž přivezeme vzorky hornin.

    {% image /static/images/stavba/13.jpg%}

14. Z každého vzorku menší část odřízneme a vzniklou plochu vybrousíme a vyleštíme.

    {% image /static/images/stavba/14.jpg%}

15. Všude, kde už je terén nahrubo hotov, postupně do suchého betonu usazujeme vzorky hornin.

    {% image /static/images/stavba/15.jpg%}

16. Horám vyšším než 1 400 m n. m. přidáme „ještě jedno patro“ z kostek ztraceného bednění.

    {% image /static/images/stavba/16.jpg%}

17. Terén mezi vrstevnicemi domodelujeme ze štěrkodrti 0/32 a z betonu vytvoříme říční síť – zde se například Ohře vlévá do Labe.

    {% image /static/images/stavba/17.jpg%}

18. Povrch terénu dotvoříme z menších kamenů podle toho, jaké typy hornin v dané oblasti převažují.

    {% image /static/images/stavba/18.jpg%}

19. Na okrasu a pro lepší orientaci v mapě přidáme keramické vlajky krajských měst vytvořené Věrou a Pavlem. Zde je například Jihlava:

    {% image /static/images/stavba/19.jpg%}

20. Na internetu vytvoříme informační systém. To zvládne zkušený programátor Luboš.

21. Na každý vzorek připevníme pomocí chemické kotvy QR kód s odkazem na webovou stránku s údaji o hornině.

    {% image /static/images/stavba/21.jpg%}

22. Koryta řek obarvíme na modro.

    {% image /static/images/stavba/22.jpg%}