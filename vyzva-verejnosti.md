---
layout: home
title: Výzva veřejnosti
navigation_weight: 4
---

## Dívejme se, po čem šlapeme

Všude kolem nás jsou kameny – svědkové minulosti. I ty nejmladší jsou staré tisíce let, obvykle však spíše miliony nebo stovky milionů let. S trochou vědomostí u většiny z nich dokážeme odhadnout v jakých podmínkách vznikly. Náš pohled na krajinu domova se tím rozšíří o další dimenzi – možná zaslechneme ozvěnu příboje pradávných moří nebo výbuchů zmizelých vulkánů. I v tzv. „neživé“ přírodě budeme nacházet mnoho krásy k obdivování.

## Nerostné suroviny užívejme rozumně

Nerostné suroviny využíváme v ohromném množství (jen v České republice je to kolem 120 milionů tun každý rok) – často si ani neuvědomujeme, že většina energie, kterou spotřebujeme a většina věcí denní potřeby by nevznikla bez nerostů, vytěžených ze Země. Ne všechny ty „věci denní potřeby“ opravdu potřebujeme, a ne všechna spotřebovaná energie je využita smysluplně.

## Dejte nám zpětnou vazbu

Narazili jste při používání geomapy na nějaké problémy? Bylo pro Vás něco nesrozumitelné? Uvítali byste nějakou změnu? Napište nám o tom.