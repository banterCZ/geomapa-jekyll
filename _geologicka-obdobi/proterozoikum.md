---
layout: geologicke-obdobi
title: proterozoikum
order: 2
begin: před 2,5 miliardami let
end: před 545 miliony let
description: silurský útvar je součástí éry paleozoika (prvohor)
world: |
    Po povrchu Země se pomalu posouvají litosférické desky, tvořené pevnými horninami.
    Když se desky srazí, dochází k vrásnění. Zemská kůra se v místě srážky deformuje a stává se tlustší.
    Tak vznikají staré štíty - jakési „prazáklady“ kontinentů, ke kterým se při dalších vrásněních postupně „přilepují“ mladší části.
    V proterozoiku tak vzniká většina zemské kůry. Před 1 miliardou let staré štíty asi společně tvoří jeden superkontinent Rodinia.
    Ten se později rozpadá a vznikají z něj základy nových kontinentů - Gondwany, Laurusie, Baltiky a Siberie.
    Povrch Země se dále pomalu ochlazuje, vznikají i nejstarší známé ledovce.
    V atmosféře postupně přibývá kyslík, který "vyrábí" mikroorganismy v oceánu.
home: |
    Na počátku proterozoika ještě z území České republiky neexistuje vůbec nic.
    Později vznikají jeho nejstarší části.
    Vznikají samostatně a ještě spolu nesouvisí.
    Bohemikum - středočeská oblast - má v tomto období nejlépe doloženou historii.
    V prostředí oceánské pánve mezi kontinentem a pásem vulkanických ostrovů (nebo možná mezi dvěma pásy vulkanických ostrovů) se ukládají vrtstvy úlomků starších hornin, přinášených z pevniny a  vrstvy vulkanického popela ze sopek.
    Na dně pánve dochází také k výlevům lávy.
    Tak vzniká ohromné souvrství drob a břidlic s vložkami vulkanických hornin, slepenců a silicitů.
    Na konci proterozoika a na začátku paleozoika proběhlo kadomské vrásnění.
    Horniny bohemika byly zdeformovány a mírně metamorfovány a staly se součástí okraje kontinentu Gondwany.
    Osud ostatních proterozoických částí českého masivu se sleduje mnohem hůř, protože v pozdějších obdobích prošly silnou metamorfózou.
live: |
    V mělkých částech oceánu se daří sinicím.
    Některé odolné mikroorganismy už pravděpodobně žijí i na souši.
    Mnohobuněčné organismy mohou žít pouze v oceánu, protože atmosféra je ještě dost nechrání před kosmickým zářením.
    Po většinu trvání proterozoika mnohobuněční živočichové netvoří žádné pevné schránky nebo kostry, které by se mohly zachovat do současnosti jako fosílie.
    Z nejmladšího období proterozoika jsou z několika míst na světě známé otisky měkkých těl velmi zvláštních živočichů.
relic: |
    Není toho málo.
    V různých oblastech České republiky se nachází mnoho hornin proterozoického stáří:
    Rozsáhlá souvrství proterozoických sedimenů a vulkanitů tvoří základ stavby středočeské oblasti - bohemika.
    V proterozoiku vznikly nejstarší části moravsko-slezské jednotky - moravosilezika.
    Najdeme je například v okolí Brna a v Hrubém Jeseníku.
    U mnoha metamorfovaných hornin moldanubika je prokázané nebo pravděpodobné proterozoické stáří vzniku původních hornin.
    Proterozoické stáří některých metamorfitů sasko-duryňské oblasti - saxothuringika v Krušných horách je hodně pravděpodobné.
    V proterozoiku nejspíš vznikly některé hlubinné vyvřeliny a metamorfované horniny lužické oblasi - lugika v Krkonoších a Orlických horách.
see-water: |

    <h3>mírně metamorfované sedimenty bohemika</h3>
    - [5 metadroba](/horniny/5)
    - [28 fylit](/horniny/28)

    <h3>silně metamorfované sedimenty moldanubika</h3>
    - [9 pararula](/horniny/9)
    - [71 migmatit](/horniny/71)
    - [94 pararula](/horniny/94)

    <h3>silně metamorfované sedimenty lugika</h3>
    - [67 migmatitická pararula](/horniny/67)

    <h3>slabě metamorfované sedimenty moravskoslezské oblasti</h3>
    - [90 fylit](/horniny/90)
magmatic: |
    <h3>slabě metamorfované bazické vulkanické horniny bohemika</h3>
    - [7 spilit](/horniny/7)
    - [30 spilit](/horniny/30)

    <h3>silně metamorfované bazické vulkanity bohemika</h3>
    - [88 amfibolit](/horniny/88)

    <h3>metamorfované kyselé vulkanické horniny bohemika</h3>
    - [82 kontaktní rohovec-metaryolit](82)

    <h3>silně metamorfované bazické vulkanické horniny lugika</h3>
    - [66 amfibolit](/horniny/66)

    <h3>silně metamorfované vulkanity kutnohorsko - svratecké oblasti</h3>
    - [83 amfibolit](/horniny/83)

    <h3>některé hlubinné vyvřeliny moravosilezika - například brněnský masiv</h3>
    - [44 amfibolovec](/horniny/44)
fossil: |
   Z našeho území známe pouze schránky mikroskopických organismů a stromatolity (vrstevnaté struktury, vzniklé činností sinic).
deposit: |
    <h3>zlato</h3>
    Původním zdrojem zlata mnoha českých ložisek byly horniny svrchního proterozoika.
    K nahromadění zlata v žilných strukturách došlo až později (v karbonu) v souvislosti s variským vrásněním.
    
    <h3>stavební kámen</h3>
    Různé druhy odolných vyvřelých, sedimentárních a přeměněných hornin se používají k výrobě drceného kameniva.
    
    <h3>pyrit „kyzové břidlice“</h3>
    V místech, kde na dno proterozoického moře vystupovaly horké minerální prameny, vznikly břidlice, které obsahují hodně pyritu (FeS<sub>2</sub>).
    Dříve se zpracováním takových břidlic vyráběla kyselina sírová a kamence (podvojné sírany).
    Když lidé vymysleli jednodušší postup výroby kyseliny sírové, přestaly se břidlice těžit.
    Pozůstatky těžby a zpracování břidlic najdete na mnoha místech v západních Čechách.
    Nejznámnější je Hromnické jezírko.

    <h3>pokrývačská břidlice</h3>
    Fylity, které se dají štípat na tenké desky se už ve středověku těžily např. v Rabštejně nad Střelou. Vyráběla se z nich velmi odolná střešní krytina.
---
