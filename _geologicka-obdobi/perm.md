---
layout: geologicke-obdobi
title: perm
order: 8
begin: před 298 miliony let
end: před 250 miliony let
description: permský útvar je součástí éry paleozoika (prvohor)
world: |
  Dochází k dalším srážkám a spojování kontinentů, až nakonec vznikne jediný superkontinent Pangea.
  Dochází k velkým změnám klimatu a životního prostředí v oceánu i na souši.
  Hladina oceánu klesá a zmenšuje se plocha mělkých moří.
  Klima se stává velmi suchým.
  Rozsáhlé oblasti jsou pokryté ledovci.
home: |
  Naše území je v permu suchozemskou oblastí.
  Je tu mladé variské horstvo, které rychle podléhá zvětrávání.
  V prohlubních mezi horskými hřbety pokračuje ukládání sedimentů, podobně jako v předchozím období - karbonu.
  Na počátku permu ještě místy existuje bohatá tropická vegetace, z níž později vznikne černé uhlí.
  Pak se ale klima stává stále sušším, až vegetace téměř zmizí a vznikne poušť.
  Sedimenty, vzniklé v takovém prostředí mají často červenou barvu díky oxidům železa.
  Na severu Čech vzniká v permu několik vulkánů, které jednou za čas vyvrhují proudy lávy a zasypávají své okolí sopečným popelem. 
live: |
  Živé organizmy prodělávají v permu zatěžkávací zkoušku.
  Podmínky života v oceánu se mění k horšímu, hlavně v tropických oblastech.
  Mnoho skupin mořských živočichů projde krizí, některé z nich zcela vyhynou.
  Životní prostředí na souši se také postupně zhoršuje (hlavně vysušuje), což vyvrcholí na konci permu největším vymíráním v dějinách Země.
  Je možné, že v té době dojde k nějaké katastrofě, která vymírání urychlí.
  Je to velká šance pro ty, kteří si se suchem a nepříznivými podmínkami dovedou lépe poradit - plazi vytlačují obojživelníky a nahosemenné rostliny nahrazují kapradiny a plavuně. 
  Objevují se savcovití plazi, z nichž se později vyvinou savci.
relic: |
  Najde se toho hodně.
  Hlavně pestré (často červené) suchozemské písčité sedimenty.
  Někdy ale není jednoduché rozlišit sedimenty spodního permu a svrchního karbonu.
  Nejvíce permských sedimentů můžeme vidět na severu Čech, v podkrkonošské pánvi a v příkopových propadlinách boskovické a blanické brázdy.
  Z permu pochází některé sloje černého uhlí - je jich ale mnohem méně než těch karbonských.
  V podhůří Krkonoš také najdeme permské vulkanické horniny, které daly vznik zdejším polodrahokamům.
  Nejznámější z nich jsou pestrobarevné acháty, vzniklé v dutinách některých permských láv.
water: |
  <h3>slepence, pískovce, prachovce a jílovce v permokarbonských pánvích</h3>
  - [75 droba](/horniny/75)
magmatic: |
  <h3>bazické až středně kyselé vulkanické horniny v Podkrkonoší</h3>
  - [78 andezit - mandlovec](/horniny/78)
fossil: |
  Jehličnany.
  Zbytky krytolebců a sladkovodních ryb.
deposit: |
  <h3>černé uhlí</h3>
  Permská ložiska černého uhlí jsou mnohem menší a méně významná než ta karbonská.

  <h3>kámen pro kameníky a sochaře</h3>
  Červené permské pískovce často používali kameníci a sochaři. Dobře se opracovávají a mají zajímavý vzhled.

  <h3>polodrahokamy</h3>
  Podkrkonošská naleziště achátů a dalších polodrahokamů vznikla díky permským sopkám.
---
