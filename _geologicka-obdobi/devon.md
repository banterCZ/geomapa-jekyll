---
layout: geologicke-obdobi
title: devon
order: 6
begin: před 410 až 417 miliony let
end: před 354 miliony let
description: devonský útvar je součástí éry paleozoika (prvohor)
world: |
 Severozápadní okraj superkontinentu Gondwany, kde se nachází základ budoucího českého masivu, se posouvá dále k severu, do tropického pásma jižní polokoule, kde se nachází i další kontinenty.
  V jižní části Gondwany se při tom stále vyskytují ledovce.
  Gondwana s Laurussií se k sobě přibližuji a oceán, který leží mezi nimi, se stále zužuje, až nakonec zanikne a kontinenty do sebe narazí - to je začátek variského vrásnění.
  V průběhu devonu se několikrát náhle změní klimatické podmínky, což hodně ovlivní život na Zemi.
home: |
  Devonské horniny nacházíme na různých místech našeho území.
  V tropickém moři pražské pánve pokračuje ve spodním devonu ukládání různých typů vápenců.
  Ve středním devonu se moře moře zužuje a změlčuje, až nakonec úplně zanikne při srážce kontinentů Gondwany a Laurussie.
  Na Moravě a ve Slezsku v mořském prostředí vznikají jednak úlomkovité sedimenty s vulkanickými horninami (ty najdeme v Hrubém a Nízkém Jeseníku a na Drahanské Vrchovině), jednak vápence, známé hlavně z Moravského krasu. 
  Ve svrchním devonu se zdejší moře rozšiřuje a ukládání mořských sedimentů pokračuje dále do karbonu.
live: |
  V průběhu devonu se život na Zemi hodně promění.
  Některé skupiny mořských organizmů v tomto období zcela vymřou - například graptoliti.
  Jiné skupiny se naopak rozvíjí a vytváří nové formy - například hlavonožci a ryby.
  V teplých, mělkých mořích se daří korálům a  lilijicím - hlavním stavitelům devonských vápencových útesů.
  Největší změny se ale odehrávají na souši - poprvé se objevuje hmyz a také čtvernozí obratlovci, kteří se dokáží pohybovat mimo vodní prostředí - obojživelníci.
  Přibývá také suchozemských rostlin a objevují se nové skupiny rostlin - plavuně, přesličky a kapradiny.
  Rostliny se také zvětšují, některé už dosahují velikosti stromů.
  Vznikají nejstarší souvislé porosty a z nahromaděných zbytků rostlin se tvoří nejstarší uhelné sloje.
relic: |
  Je toho hodně.
  Krajina Českého krasu s Koněpruskými jeskyněmi a krajina Moravského krasu s Punkevními jeskyněmi a propastí Macochou je „postavena“ především z devonských vápenců.
  Stovky druhů fosílií dokládají pestrý život v tropickém devonském moři.
  Ložiska našich nejkvalitnějších vápenců vznikla právě v devonu.
see-water: |
  <h3>vápence Českého Krasu v bohemiku</h3>
  - [32 vápenec bituminózní (kosořské vápence)](/horniny/32)
  - [33 biodetritický vápenec (vápence slivenecké) ](/horniny/33)
  - [34 vápenec mikritový (řeporyjské vápence)](/horniny/34)
  - [35 vápenec mikritový (dvorecko-prokopské vápence)](/horniny/35)
  - [36 biodetritický vápenec (vápence koněpruské) ](/horniny/36)
  - [54 vápenec mikritový s rohovci (zlíchovské vápence)](/horniny/54)

  <h3>vápence Moravského Krasu v moravosileziku</h3>
  - [86 vápenec (vilémovické vápence) s rohovci (zlíchovské vápence)](/horniny/86)
  - [87 vápenec (vilémovické vápence)](/horniny/87)

  <h3>některé úlomkovité sedimenty v moravosileziku</h3>
  - [43 slepenec](/horniny/43)
fossil: |
  Suchozemské rostliny.
  Lilijice, koráli, hlavonožci, trilobiti, vzácné zbytky ryb.
deposit: |
  <h3>vápence</h3>
  Většina vápenců Českého krasu a Moravského krasu vznikla právě v devonu.
  Čisté vápence (ty s vysokým obsahem uhličitanu vápenatého - CaCO<sub>3</sub>) se používají k výrobě vápna, k odsiřování kouřových plynů uhelných elektráren. 
  Méně čisté vápence se dají použít k výrobě cementu.

  <h3>kámen  pro kameníky a sochaře</h3>
  Některé devonské vápence vypadají po vyleštění zajímavě. Vyrábí se z nich obklady a dlažby a mohou posloužit i jako materiál pro sochaře.

  <h3>stavební kámen</h3>
  Některé sedimenty moravského devonu (hlavně slepence a droby) jsou vhodné pro výrobu drceného kameniva.
---
