---
layout: geologicke-obdobi
title: trias
order: 9
begin: před 250 miliony let
end: před 250 miliony let
description: triasový útvar je součástí éry mezozoika (druhohor)
world-map:
  image: /static/images/geologicka-obdobi/trias.jpg
  description: CHLUPÁČ, Ivo, BRZOBOHATÝ Rostislav, KOVANDA Jiří, STRÁNÍK Zdeněk. Geologická minulost České republiky. Vydání první. ACADEMIA, nakladatelství AV ČR. Praha, 2002. 436 stran. ISBN 80-200-0914-0
world: |
  Stále ještě existuje superkontinent Pangea, který se rozkládá od severních polárních oblastí až k jižnímu pólu.
  V průběhu triasu ale začíná jeho rozpad.
  V prostoru mezi dnešní Severní Amerikou a Evropou vzniká příkopová propadlina - základ budoucího Atlantského oceánu.
  V oceánu Tethys vznikají vrstvy vápenců, ze kterých se později stanou vrcholy Alp a Himáláje.
  Klima tropického pásma (kde se nachází i český masiv) je stále hodně suché, rostlinám se lépe daří ve vlhčím podnebí v oblastech dále od rovníku.
home: |
  Český masiv se nachází na pevnině, obrušované erozí.
  Proto se nám horniny z tohoto období zachovaly jen vzácně.
  V okolí dnešního Trutnova a Červeného Kostelce se v suché pouštní krajině nachází sladkovodní jezero.
  Na jeho dně se ukládají vrstvy křemenného písku a valounů.
  Jednou z nich vzniknou pískovce a slepence bohdašínského souvrství. 
live: |
  Po velkém vymírání na hranici permu a triasu se život na Zemi opět vzpamatovává a vytváří nové formy.
  V mořích se rozvíjí hlavonožci - amoniti se schránkami zavinutými do spirály a belemniti s kuželovitou vnitřní kostrou.
  Přibývá také druhů mlžů a plžů, mořských hub, ježovek a dalších živočichů.
  Velmi se rozvíjí plazi, kteří se přizpůsobují různým životním prostředím.
  V mořích žijí plesiosauři a ichtyosauři, na souši první, zatím poměrně malí dinosauři.
  Objevují se také krokodýli a želvy a první savci.
  V rostlinné říši převládají nahosemenné rostliny - jehličnany, cykasy a jinany.
relic: |
  Moc toho není.
  V Podkrkonoší pokračovalo ukládání sladkovodních sedimentů.
  Na zbytku našeho území převládala eroze, takže se nic nezachovalo.
water: |
  <h3>sedimenty v podkrkonošské a vnitrosudetské pánvi</h3>
  - [65 pískovec](/horniny/65)
fossil: |
  Vzácné stopy malých dinosaurů a otisky sladkovodních medůz.
deposit: |
  <h3>kámen pro kameníky a sochaře</h3>
  Triasové pískovce používají kameníci a sochaři již od středověku. Dobře se opracovávají a mají atraktivní vzhled.
---
