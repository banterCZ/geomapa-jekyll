---
layout: geologicke-obdobi
title: křída
order: 11
begin: před 140 miliony let
end: před 65 miliony let
description: jurský útvar je součástí éry mezozoika (druhohor)
world-map:
  image: /static/images/geologicka-obdobi/křída.jpg
  description: CHLUPÁČ, Ivo, BRZOBOHATÝ Rostislav, KOVANDA Jiří, STRÁNÍK Zdeněk. Geologická minulost České republiky. Vydání první. ACADEMIA, nakladatelství AV ČR. Praha, 2002. 436 stran. ISBN 80-200-0914-0
world: |
  Oddělování kontinentů pokračuje.
  Rozevírá se jižní část Atlantského oceánu, která odřízne Jižní Ameriku od Afriky.
  Indie se odtrhává od Antarktidy a posouvá se k severu, až se nakonec srazí s čínskou deskou.
  Klima je hodně teplé.
  Přibližně uprostřed období křídy stoupne hladina světového oceánu o 200 až 300 metrů a moře zaplaví velké části pevniny (včetně podstatné části našeho území).
  V mělkých mořích často vznikají jemnozrnné bělavé vápence, které daly tomuto období jméno - psací křída.
  Na konci křídy hladina světového oceánu naopak klesá.
  V období křídy začíná alpinské vrásnění.
  Začínají se tvořit některá pohoří, která známe ze současnosti - například Alpy a Karpaty.
home: |
  V období spodní křídy je český masiv součástí pevniny, obrušované erozí.
  Na počátku svrchní křídy některé části masivu poklesávají a v prohlubních vznikají sladkovodní jezera.
  V jezerech se ukládají štěrkovité, písčité a jílovité sedimenty, někdy vznikají malé uhelné sloje.
  Jak pokles pokračuje a současně stoupá hladina světového oceánu, postupně je severní část českého masivu zaplavena mělkým mořem.
  Na dně moře se usazují vrstvy písku, přinášeného řekami z pevniny.
  V místech s menším přísunem úlomků se ukládají vrstvy vápnitých jílů, slínů (opuk) až vápenců.
  Asi po deseti milionech let moře opět ustupuje a zanechá za sebou obří desku svrchnokřídových sedimentů - českou křídovou pánev.
  Při severním okraji pánve je tato deska místy tlustá více než 1 kilometr.
  V jižních Čechách se ve stejné době také tvoří  prohlubně se sladkovodními jezery, v nichž se ukládají vrstvy štěrků, písků a jílů.
  V těchto menších pánvích (českobudějovické a třeboňské), bude sedimentace pokračovat i v následujícím období - terciéru. Moře sem však nepronikne.
  Křídové sedimenty najdeme také na Moravě.
  Východně od českého masivu se na dně moře ukládají pískovce, vápence a jílovce, vyskytují se také vulkanické horniny.
  Tyto horniny budou později zvrásněny a nasunuty k západu na český masiv. Stanou se součástí Západních Karpat.
live: |
  V oceánu se mění životní podmínky.
  Nejsou už  tak příznivé pro korály a jiné teplomilné živočichy.
  Rozšíření jsou hlavonožci - hlavně amoniti a belemniti.
  Hodně se rozvíjejí mlži, také plži a ježovky.
  Pokračuje také rozvoj obratlovců, z nichž nejvýznamnější jsou plazi - mořští plesiosauři a mosasauři a suchozemští dinosauři.
  Objevují se rohatí dinosauři - ceratpsidi jako např. Triceratops.
  Pterosauři dosahují největší velikosti.
  Rychle se rozvíjí také ptáci a savci. 
  Savci jsou stále jen malí, ale už bychom mezi nimi našli nejstarší primáty, prapředky lidoopů a lidí.
  Rychle se rozvíjí kvetoucí krytosemenné rostliny, které na konci křídy už výrazně převažují nad nahosemennými.
  Krytosemenné rostliny se každoročním opadáváním listů přizpůsobují životu v mírném klimatickém pásu se střídáním teplých a chladných ročních období.
  V křídě se poprvé objevují platany, topoly, magnólie a některé další rostliny, známé ze současnosti.
  Na přelomu křídy a následujícího období - terciéru - dochází ke katastrofě.
  Její příčinou mohl být dopad velkého meteoritu nebo komety nebo zvýšená vulkanická činnost.
  Jisté je, že se klima na celé planetě prudce mění k horšímu a vznikají mohutné vlny tsunami a obrovské lesní požáry.
  V souvislosti s katastrofou vyhynou na souších dinosauři a mnoho druhů rostlin, v oceánech vymírají mnozí mořští plazi, amoniti a někteří mlži a mnoho dalších organizmů.
relic: |
  Je toho opravdu hodně. Mořské sedimenty české křídové pánve pokrývají obrovskou rozlohu ve Středočeském kraji a v Praze, v Ústeckém, Libereckém, Královéhradeckém a Pardubickém kraji. 
  Z pískovců české křídové pánve v pozdějších obdobích vznikly erozí  malebné útvary a skalní města Českého Ráje, Česko-saského Švýcarska, Adršpašsko-teplických Skal, Broumovských Stěn a Kokořínska.
  Mořské sedimenty křídového stáří tvoří velkou část Západních Karpat na východě našeho území.
  Můžeme se s nimi setkat například v Moravskoslezských Beskydech a v Hostýnsko-vsetínské hornatině.
  Sladkovodní křídové sedimenty najdeme v českobudějovické a třeboňské pánvi v jižních Čechách.
  V období křídy vzniklo mnoho ložisek surovin pro stavebnictví, sklářský a keramický průmysl a také některá ložiska železných rud a uranu.
see-water: |
  <h3>balvanité slepence, vzniklé při skalnatém pobřeží křídového moře na okrajích české křídové pánve</h3>
  - [3 slepenec](/horniny/3)

  <h3>slínovce české křídové pánve</h3>
  - [10 slínovec (opuka)](/horniny/10)

  <h3>pískovce české křídové pánve</h3>
  - [29 pískovec](/horniny/29)
  - [76 pískovec](/horniny/76)
  
  <h3>pískovce Západních Karpat</h3>
  - [91 pískovec](/horniny/91)
fossil: |
  Slepence, pískovce a jílovce českobudějovické a třeboňské pánve.
  Do spirály stočené schránky hlavonožců - amonitů, schránky mlžů (např. ústřic) a ježovek, kosti ryb, zuby žraloků, velmi vzácné kosti mořských plazů mosasaurů a létajících plazů pterosaurů.
deposit: |
  <h3>cementářská surovina</h3>
  Slínovce jsou přechodem mezi vápenci a jílovci.
  Pokud je poměr mezi vápnitou složkou (CaCO<sub>3</sub>) a jílovitou složkou (SiO<sub>2</sub>, Al<sub>2O<sub>3</sub>) optimální, dají se využít k výrobě cementu i bez přidávání dalších přísad.

  <h3>cihlářské suroviny</h3>
  Zvětralé slínovce se po rozemletí a přidání ostřiva dají použít k výrobě cihel a pálené střešní krytiny.

  <h3>kámen pro kameníky a sochaře</h3>
  Křídové pískovce se odedávna těžily na mnoha místech české křídové pánve.
  Je z nich postaven Karlův most a Chrám sv. Víta a stovky dalších památek.
  Většina slavných sochařských děl na našem území je vytvořena z křídových pískovců.
  Pro kamenickou výrobu se hodí také některé typy pískovců Západních Karpat.

  Křídové opuky se těžily na mnoha místech.
  Byly oblíbeným materiálem románských stavitelů.
  Je z nich postavena bazilika sv. Jiří na Pražském hradě a také pražské rotundy.

  <h3>kaolin</h3>
  V teplém a vlhkém klimatu křídového období do velké hloubky zvětrávaly žuly na Karlovarsku a karbonské arkózy na Plzeňsku.
  Živce se přeměnily v minerál kaolinit, z žul a arkóz se staly kaoliny.
  Kaolin se využívá pro výrobu keramiky (porcelánu a žáruvzdorných materiálů) a jako plnivo do papíru a gumy.
  Je také součástí mnoha nátěrových hmot.

  <h3>sklářské písky</h3>
  V některých částech křídového moře se ukládal velmi čistý křemenný písek.
  Takové písky se dají využít jako základní surovina při výrobě skla.

  <h3>uhlí</h3>
  V nejstarších - sladkovodních sedimentech křídy se někdy nachází malé sloje uhlí.
  Nemají ekonomický význam.

  <h3>uran</h3>
  Některé polohy v křídových sedimentech obsahují uran.
  V minulosti se získával u Stráže pod Ralskem podzemním loužením.
  Do hornin se vrty vtlačovala kyselina, ve které se uran rozpustil.
  Roztok s uranem se pak jinými vrty čerpal ven a uran se z něj získával.
  Nebyl to moc dobrý nápad - následky těžby se odstraňují dodnes.

  <h3>žáruvzdorné jíly</h3>
  Některé typy křídových jílů nacházejí uplatnění v keramickém průmyslu.

  <h3>železné rudy</h3>
  V krasových prohlubních Moravského Krasu se těžily železné rudy křídového stáří.
  Uložily se zde, když bylo území zaplaveno křídovým mořem.
  Dobývání a zpracovávání zdejší rudy je doloženo už v období Velké Moravy a trvalo až do konce 19. století.
---
