---
layout: geologicke-obdobi
title: karbon
order: 7
begin: před 354 miliony let
end: před 298 miliony let
description: karbonský útvar je součástí éry paleozoika (prvohor)
world: |
  Kontinenty Gondwana a Laurusie se k sobě přibližují a pak se sráží.
  V místě srážky vznikají horská pásma, jejichž zbytky dnes najdeme v Evropě, v Severní Americe a v severozápadní Africe.
  Rozdíly mezi podnebnými pásy jsou hodně výrazné.
  Ve svrchním karbonu se klima mění - ochlazuje se, velká část Gonwany je pokrytá ledovcem.
  V tropickém pásu ubývá vlhkost, a v místech, kde bývaly bažinaté pralesy, se rozšiřují pouště.
home: |
  Při srážce kontinentů se spojují části českého masivu, které spolu dříve nesouvisely.
  V místě srážky rostou hory podobné dnešním Alpám nebo Himálaji.
  Velké masy starších hornin se vrásní, stlačují a zahřívají - prochází metamorfózou.
  V hloubce pod horami se taví zemská kůra, zatlačená do hloubky.
  Vzniká velké množství žhavého magmatu, které pomalu vychládá a tuhne několik kilometrů pod povrchem Země.
  Tak se tvoří  žuly a další hlubinné vyvřeliny.
  Místy se magma dostává na povrch a vznikají sopky.
  V prohlubních mezi horskými hřbety se daří tropickým pralesům s jezery a bažinami, kde místo stromů rostou obří plavuně a přesličky.
  Naše země se totiž právě nachází blízko rovníku.
  V bažinách se ukládají odumřelé rostliny a bahno - jednou z nich bude černé uhlí a jílovce.
  Podnebí se někdy stává o hodně sušším a na místech pralesů vznikají pouště.
  V suchém klimatu vznikají červené pískovce.
  Vlhká a suchá období se střídají, ale sucho nakonec převládne.
  Na východním okraji českého masivu, který je zaplaven mořem, se ukládají vápence, později břidlice a droby.  
live: |
  V tropickém pásmu (kde se nachází i naše území) se rostlinám velice daří.
  Jsou to hlavně rostliny, které se rozmnožují výtrusy - plavuně, přesličky a kapradiny.
  Některé z nich jsou velké jako stromy, dorůstají výšky až kolem 30 metrů.
  Prvně se objevují rostliny, které se rozmnožují semeny.
  Patří k nim také nejstarší jehličnany.
  Na přelomu devonu a karbonu vymírají některé skupiny mořských živočichů.
  Rychle ubývá trilobitů. Živočichové stále více pronikají do sladkých vod a na souš.
  Na souši se velmi daří hmyzu, žijí zde obří vážky a dvoumetrové stonožky.
  Rozšiřují se obojživelníci - krytolebci.
  Ve svrchním karbonu se objevují první plazi.
  Nejznámější z nich jsou pelykosauři - jejich fosílie se našly i na našem území.
relic: |
  Je toho opravdu hodně.
  Při variském vrásnění v karbonu byla dokončena „hrubá stavba“ českého masivu.
  V karbonu vznikla většina našich hlubinných vyvřelin a hodně usazených hornin.
  Veliké celky starších hornin byly zvrásněny a metamorfovány.
  Z karbonu pochází také řada nerostných surovin, které lidé využívají - hlavně černé uhlí.
see-water: |
  <h3>slepence, břidlice a droby moravosilezika v Nízkém Jeseníku, na Drahanské Vrchovině</h3>
  - [15 drobový slepenec](/horniny/15)
  - [41 droba](/horniny/41)
  - [42 břidlice](/horniny/42)
  - [93 slepenec](/horniny/93)

  <h3>mladší vápence Moravského Krasu v moravosileziku</h3>
water: |
  <h3>jílovce, pískovce, arkózy a uhlí v permokarbonských pánvích na Plzeňsku, Kladensku a v Podkrkonoší, na Ostravsku a v blanické a boskovické brázdě</h3>
  - [29 droba](/horniny/29)
  - [31 arkózový slepenec](/horniny/31)
  - [79 arkóza](/horniny/79)
magmatic: |
  <h3>hlubinné vyvřeliny středočeského plutonického komplexu v moldanubiku</h3>
  - [8 granodiorit](/horniny/8)
  - [21 tonalit](/horniny/21)
  - [25 diorit](/horniny/25)
  - [48 durbachit](/horniny/48)

  <h3>hlubinné vyvřeliny třebíčského plutonu v moldanubiku</h3>
  - [73 syenit](/horniny/73)

  <h3>hlubinné vyvřeliny moldanubického plutonu v moldanubiku</h3>
  - [74 granit](/horniny/74)

  <h3>hlubinné vyvřeliny v bohemiku, později mírně metamorfované</h3>
  - [19 metagabro](/horniny/19)

  <h3>hlubinné vyvřeliny lužického plutonu v lugiku</h3>
  - [20 žula](/horniny/20)
  - [62 granit](/horniny/62)

  <h3>hlubinné vyvřeliny krušnohorského plutonu v saxothuringiku</h3>
  - [55 alkalickoživcový granit](/horniny/55)
  - [56 granit](/horniny/56)

  <h3>hlubinné vyvřeliny žulovského plutonu v moravosileziku</h3>
  - [89 granit](/horniny/89)

  <h3>žilné vyvřeliny, většinou v blízkosti velkých těles hlubinných vyvřelin</h3>
  - [12 mineta](/horniny/12)
  - [17 žulový porfyr](/horniny/17)
  - [52 pegmatit](/horniny/52)
  - [72 pegmatit](/horniny/72)
metamorphic: |
  <h3>ruly, a jiné silně metamorfované horniny moldanubika ve středních, jižních a západních Čechách a na Českomoravské Vysočině</h3>
  - [1 krystalický vápenec](/horniny/1)
  - [9 pararula](/horniny/9)
  - [2 serpentinit](/horniny/2)
  - [18 kontaktní rohovec](/horniny/18)
  - [45 granulit](/horniny/45)
  - [46 erlan](/horniny/46)
  - [47 granátická pararula](/horniny/47)
  - [50 ortorula](/horniny/50)
  - [51 skarn](/horniny/51)
  - [53 krystalický vápnitý dolomit](/horniny/53)
  - [64 ortorula](/horniny/64)
  - [68 krystalický vápenec](/horniny/68)
  - [94 pararula](/horniny/94)
  - [95 amfibolit](/horniny/95)

  <h3>silně metamorfované horniny kutnohorsko-svratecké oblasti</h3>
  - [83 amfibolit](/horniny/83)

  <h3>metamorfované sedimenty bohemika v západních a středních Čechách</h3>
  - [28 fylit](/horniny/28)
  - [84 kvarcit](/horniny/84)

  <h3>metamorfované bazické vyvřeliny bohemika v západních a středních Čechách</h3>
  - [85 eklogit](/horniny/85)

  <h3>mírně metamorfované horniny lugika</h3>
  - [61 chloritická břidlice](/horniny/61)

  <h3>metamorfované sedimenty lugika</h3>
  - [69 kvarcit](/horniny/69)

  <h3>mírně metamorfované bazické vyvřeliny lugika</h3>
  - [77 zelená břidlice](/horniny/77)

  <h3>metamorfované vyvřeliny saxothuringika</h3>
  - [58 ortorula](/horniny/58)

  <h3>metamorfované sedimenty saxothuringika</h3>
  - [59 svor](/horniny/59)
fossil: |
  Stromovité plavuně, přesličky a kapradiny, cordaity.
  Krytolebci (obojživelníci), hmyz (vzácné fosílie brouků a vážek), vzácné zbytky plazů - pelykosaurů.
deposit: |
  <h3>černé uhlí</h3>
  Sloje černého uhlí se nachází na Ostravsku, v okolí Plzně, Kladna, Slaného, v Podkrkonoší a u Rosic. Dnes už se těží jen na Ostravsku.

  <h3>kaolin</h3>
  Karbonské žuly na Karlovarsku a karbonské arkózy na Plzeňsku v pozdějších obdobích zvětraly a staly se zdrojem kaolinu pro výrobu keramiky a papíru.

  <h3>stavební kámen</h3>
  Různé druhy odolných usazených, vyvřelých a přeměněných hornin se používají k výrobě drceného kameniva.

  <h3>kámen pro kameníky a sochaře</h3>
  Žuly a podobné hlubinné vyvřeliny se dají použít k výrobě dlažebních kostek, obrubníků, obkladů, náhrobků, pomníků a soch.
  Dříve kameníci a sochaři používali také karbonské pískovce a arkózy, které se snadněji oprácovávají, ale méně vydrží.

  <h3>vápenec</h3>
  V Moravském Krasu a na dalších místech Moravy vznikaly ve spodním karbonu vápence.
  Karbonská ložiska vápenců mají ale menší ekonomický význam než ta devonská.

  <h3>uran</h3>
  V blízkosti hlubinných vyvřelin vznikala ložiska uranových rud.
  Nejvýznamnější z nich se nacházejí u Příbrami.

  <h3>stříbro a barevné kovy</h3>
  Mnoho českých ložisek rud stříbra, zinku, olova a dalších kovů vzniklo v karbonu v souvislosti s hlubinnými vyvřelinami a metamorfózou starších hornin.

  <h3>zlato</h3>
  Většina českých ložisek zlata vznikla v karbonu v souvislosti s hlubinnými vyvřelinami a s metamorfózou starších hornin, které rozptýlené zlato již obsahovaly.

  <h3>cín, wolfram, lithium</h3>
  Tyto prvky se nahromadily v nejvyšších částech žulových plutonů, které se zachovaly v Krušných Horách (Cínovec).
---
